
Tekijä: Tiina Ylimäki

 Kolmioita on kolmenlaisia: tasakylkisiä, tasasivuisia ja epäsäännöllisiä. 
 Aloitin tehtävän sillä, että tein yhden testin per kolmio.
 Tasakylkisen kolmion määrittelyssä kuitenkin sanotaan, että kolmio on tasakylkinen kun kaksi sivua on yhtä pitkät. 
Kolmiossa on kolme sivua, joten tein kyseiselle kolmiolle vielä kaksi testiä lisää (sivut a ja b ovat yhtä pitkät, b ja c sekä a ja c).
 Tein testin myös siihen, jos annetaan negatiivisia numeroita. Minun logiikkani mukaan kolmiota ei voi muodostaa mikäli yksikään sivuista on negatiivinen.
 Luettuani materiaalin läpi, tein kolme testiä testaamaan sitä onko kolmio oikeasti kolmio.
 Testaus tapahtuu siten, että mikäli sivut a ja c ovat yhteenlaskettuna suurempia kuin sivu b, ei kolmiota voida muodostaa. Sama pätee myös siihen, että sivut c ja b ovat yhteenlaskettuna
suurempia kuin sivu a sekä sivut a ja b yhteenlaskettuna ovat suurempia kuin sivu c.
 En ensin ajatellut tehdä kyseisiä testejä. Yksinkertaisena ihmisenä pohdin, että miksi kukaan tekisi tahallaan epäpätevän kolmion, jos tarkoitus on kuitenkin testata kolmion tekemistä.
Tätä varten testaus on kuitenkin olemassa. Kaikki asiat tulee ottaa huomioon. Vaikka itse olenkin yksinkertainen ihminen, on olemassa ihmisiä, jotka testaisivat ihan piruuttaan hyvin epätodennäköisiä kolmioita.
Ilman noita testejä ne hirviömäiset kolmiot menisivät läpi ja meikäläinen olisi pulassa tehtyään huonot testit.
 Testien käytettävyyttä laskee se, että olen kirjoittanut kaiken suomeksi enkä englanniksi. Näin ollen tekemiäni testejä voivat käyttää pelkästään suomenkieliset.
Vastaukset kirjoitin omalla murteellani, joten myös suomenkielisten parissa saattaa olla ongelmia ymmärtää mitä olen kirjoittanut.
 Uskon myös, että etevä koodari saisi rikottua tekeleeni hetkessä. En ole vielä kokenut koodin kirjoittaja, mutta näiden rikkomisien kautta oppii paitsi rikkoja
niin myös kirjoittaja. Minulla ei myöskään ole samanlaista silmää koodille mitä kokeneilla konkareilla on.
 Testejä on siis yhteensä 9 ja kaltaiselleni koodin naputtajalle sanoisin niiden kattavam hyvin kolmioiden testaamisen.